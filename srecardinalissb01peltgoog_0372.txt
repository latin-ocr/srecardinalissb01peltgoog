338
esset secundum certitudinem et correspon-
dentiam ad ipsam rem, esset fictio et decep-
ti63 ideo angelus hujusmodi individua et
singularia non cognoscit, nisi dirigat aspec-
tum supra ipsum cognoscibile, et, secundum
illud quod est in re, ipse componat species
in se: et tunc habet ita claram et certam
cognitionem de re , sicut si speciem statim
reciperet. Et haec positio magis placet, quia
concors est rationi, et philosophiae, et sacrae
Scripturae: et patet responsio ad omnia ob-
Jecta, sibene intelligatur.

1 . ‘Ad illud enim quod objicitur quod an-
geli didicerunt, etc., dicendum quod haec
positio bene ponit angelos multa discere;
sed non propter hoc species novas recipere.
Nec illud est incompossibile : ego enim habeo
speciem hominis et animaIiS, dum scio unam
conclusionem de eis: sed per multiplicem
conversionem et collationem poterit circa
easdem res per easdem species nova cognitio
generari secundum diversas operationes et
habitudines ; et ita aliquid addiscam, sed non
novam speciem recipiam: sic et angeli multa
didicerunt, tum ex propria industria, tum
ex revelatione, tum ex experientia.

2. Ad illud quod objicitur quod tunc
cognosceret contingentia et absentia, dicen-
dum quod, sicut tactum est, ad cognitionem
harum rerum particularium , et maxime
contingentium, non sufficit habere species
innataS, nisi aspectus angelicus convertatur:
et conversio requirit rei existentiam, vel in
⁸ se, vel in causa: requirit etiam praesentiam,
eo quod virtus angelica est finita: ideo in
approximatione aliqua proportionali est, cum
se convertit ad rem extra: et ita patet quod
non propter hoc cognoscit futura, vel etiam
contingentia. .

3. Ad illud quod objicitur quod aut non
cognoscit singularia, aut habet species infi-
nitas , dico quod cognoscit singularia per
species universalium , applicando et appro-
priando. Unde per appropriationem proprie
et distincte cognoscit : nec oportet novas

SENTENTIARUM LIB. ΙΙ.

species recipi, nec oportet infinitas esse, quia
singularia ad numerum finitum universa·
lium reducuntur; sed finitae species infinitis
modis componi possunt: et ideo nunquam
tot singularia cognoscit angeluS‚ quin adhuc
possit cognoscere plura sine receptione spe-
ciei novae, non tamen sine directione aspec-
tus supra rem. Ex qua directione non recipit
speciem a cognoscibili, cum sit in actu per
speciem quam habet; sed dirigendo aspec-
tum ‚ speciem appropriat, et appropriando
componit: et rem singularem sub sua pro-
prietate cognoscit , et percipit, quia tota
cognitio est a forma, et forma haec species
est, quae est totum esse individuorum.

4. Ad illud quod objicitur de applicatione,
quod supponit cognitionem 3 dicendum quod
verum est quod supponit cognitionem , et
relinquit cognitionem; sed tamen aliam prae-
supponit, aliam relinquit. Angelus enim sine
conversione aliqua habet cognitionem loci :
etcum convertit se supra locum , cognoscit
omnes res quae sunt in loc0, applicando spe-
cies universales ad singularia , et compo-
nendo: et illae species sub tali applicatione
et compositione remanent in angelico intel-
lectu , et ita relinquunt cognitionem novam ’
sine receptione speciei. Ponatur etiam quod
nullamhaberet cognitionem, sed solum spe-
ciem universalis in intellectu suc, adhuc
poterit applicare et appropriare non casua-
liter, sed certitudinaliter. Quod patet sic :
Homo enim cum nascitur, non habet cogni-
tionem, nec speciem singularium, nec com-
munem , nec propriam : sola tamen direc-
tione aspectus super res cognoscit omnia vi-
sibilia, et recipit simul cognitionem certam
et speciem, quia denudatus erat a 'forma re-
cepti: quod si haberet species, multo melius
posset, dirigendo aspectum ad res munda-
nas, eas cognoscere, non suscipiendo species,
cum jam habeat, sed ex directione3 et appli-
care , et appropriare ‚ et componere, et dis-
tincte nosse.

